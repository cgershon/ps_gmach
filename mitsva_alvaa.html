<!DOCTYPE HTML PUBLIC "-//W3C//DTD HTML 4.01 Transitional//EN">
<html>  
  <head>  
    <meta http-equiv="content-type" content="text/html; charset=utf-8">  
    <meta name="generator" content="PSPad editor, www.pspad.com">  
    <title>
    </title>  
  </head>  
  <body > 

      <div align="center" style=" margin-left: auto;
    margin-right: auto;border:1px solid grey;text-align:right;width:700px;height:600px;" id="div-mitsva"  >     
        
    <p dir="RTL">כדברי החינוך הבין הלחם משנה (הלכ' מלווה ולווה פ"א ה"א) כי גם הרמב"ם סובר שאיסור התורה נאמר רק ביחס למי שנמנע ממתן הלוואה בגין החשש משמיטת כספים, אך הימנעות מהלוואה בגין סיבות אחרות, אינו נאסר ואין בו לאו מהתורה, עם זאת ברור כי הפותח את ידו ומעמיד הלווה לנזקק, מקיים הוא מצוות עשה של "אם כסף תלווה את עמי וכו" ואף מצוות גמילות חסדים שהיא מצווה נוספת למצוות ההלוואה( בעז"ה בשבועות הבאים נעמוד על ההבדל שבין מצוות גמ"ח למצוות ההלוואה).
    </p>

   
    <p dir="RTL">ייתכן שסברת ספר החינוך והלחם משנה כפי שהבין את שיטת הרמב"ם, תובן על פי דברי החתם סופר (עמ"ס גיטין בדף לו ע"א) כי ביחס לשמיטת הכספים בשנת השמיטה, מבטיחה התורה "כי בגלל הדבר הזה יברכך ה' אלוקיך בכל מעשיך ובכל משלח ידיך"(דברים טו י) , ממילא אין למלווה לחשוש מפני איבוד כספו בשנת השמיטה. לאור זאת אסרה התורה לקפוץ את היד ולהימנע מהעמדת הלוואה לנזקק, אבל בזמן ששמיטת הכספים נוהגת מדרבנן, ייתכן שההבטחה איננה קיימת, וממילא אין האדם מחויב להעמיד הלוואה, באם הוא חושש לאיבוד ממונו.
    </p> 
    <p dir="RTL">לעומת דברי החינוך ושיטת הרמב"ם ע"פ הבנת הלחם משנה, סובר הרבינו יונה (שערי תשובה שער ג סז) כי איסור ההימנעות מלהעמיד הלוואה לנצרך, חל תמיד ואין לו הקשר מיוחד לשנת השביעית ושמיטת כספים, להבנת הרבינו יונה איסור קפיצת היד מלהלוות שהוזכר בפסוק בהקשר לשנת השמיטה, רק מעצים ומגדיל את איסור ההימנעות מלהלוות בזמן שאינו קרוב לשנת השמיטה, משום שאם לקראת שנת השמיטה, בה קיים סיכון גדול &nbsp;להחזר ההלוואה, אסרה התורה לחשוש מאיבוד הממון ולהימנע מלסייע בהלוואה, קל וחומר שבזמן שאינו קרוב לשנת השמיטה יש איסור לאמץ את הלב ולהימנע מלהלוות ממון לנזקק. מתוך הדברים עולה לכאורה מחלוקת ראשונים, האם איסור ההימנעות מהעמדת הלוואה נאמר דווקא בהקשר לשמיטת הכספים, או שהוא נאמר באופן כללי ובכל זמן.
    </p> 
    <p dir="RTL">האמרי יושר (ח"א סי מז) כתב, כי מצוות הלוואה נאמרה רק ביחס להעמדת ממון לתקופת זמן מסוימת, אבל השאלת כלים לתקופת זמן, היא אומנם מצוות גמילות חסדים, אך אין היא מוגדרת כמצוות הלוואה, ממילא לכאורה הימנעות מהשאלת חפצים, איננה אסורה מכוח האיסור של השמר לך וכו' (במקרים מסוימים הימנעות מלהשאיל אסורה מטעמים אחרים)
    </p> 
    <p dir="RTL">האמרי יושר מבאר כי הסיבה שהתורה הגדירה מצווה מיוחדת להעמדת הלוואה, נובעת מכך שיש איסור להעמיד כסף בשכר, דין זה נקרא איסור ריבית, על כן הורתה התורה, כי בכל אימת שהנצרך לממון יבקש להעמיד לו הלוואה, אזי יש לתת לו ולסייע לו, משום שאין לנזקק דרך אחרת להשיג ממון לתקופת זמן,&nbsp; לעומת זאת ביחס להשאלת כלים, אין כל איסור להשאיל כלי תמורת תשלום, השכרת כלים היא מותרת ללא כל פקפוק , לכן המשאיל כלי בחינם מקיים מצוות גמילות חסדים, אך אין ההשאלה נכללת במצווה המיוחדת של העמדת הלוואה.
    </p> 
    <p dir="RTL">הדברים נכתבו לעיון ולימוד ואין בהם הוראת הלכה למעשה.
    </p> 
    <p dir="RTL">&nbsp;
    </p>  
    </div>
  
  </body>
</html>